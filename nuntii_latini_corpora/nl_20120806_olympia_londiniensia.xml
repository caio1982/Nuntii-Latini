<?xml version="1.0"?>
<broadcast>
  <title>Olympia Londiniensia</title>
  <meta name="author" value="N/A"/>
  <meta name="published" value="20120806 09:23:00"/>
  <meta name="corpus" value="nl_20120806_olympia_londiniensia.xml"/>
  <meta name="source" value="http://yle.fi/radio1/tiede/nuntii_latini/olympia_londiniensia_36933.html"/>
  <meta name="generator" value="https://github.com/caio1982/Nuntii-Latini"/>
  <headline>
    <title>Olympia Londiniensia</title>
    <content>Die vicesimo septimo mensis Iulii (27.7.) Londinii Olympia aestiva ordine vicesima septima cum spectaculo initiali splendidissimo celebrari coepta sunt. Aderant in stadio Londiniensi octoginta fere milia hominum, et apud televisoria circiter quattuor miliarda spectatorum sedisse existimantur, cum Elisabeth II, regina Britanniae, illos ludos publice inauguravit. Neque honor ignis Olympici accendendi uni soli athletae, ut antea fieri solebat, concessus est, sed septem iuvenes hanc caerimoniam procurandam sibi susceperunt. Olympia Londiniensia tantae magnitudinis sunt, ut iis amplius decem milia agonistarum e ducentis quattuor nationibus oriundorum intersint. Certamina usque ad diem duodecimum huius mensis (12.8.) continuabuntur. (Reijo Pitk&#xE4;ranta) </content>
  </headline>
  <news>
    <title>De bello in Syria civili </title>
    <content>In Syria pugnae vehementissimae de urbe Aleppo possidenda inter copias regiminis et bellatores seditiosos usque committuntur. Exercitus Syriae nuntiavit se iam multos vicos in suam potestatem denuo redegisse, sed adversarii id factum esse denegant. Constat condicionem incolarum urbis diem de die in peius mutari, cum eis res fere omnes ad vivendum necessariae iam desint. Etiam valetudinaria et nosocomia plena sunt hominum vulneratorum.</content>
  </news>
  <news>
    <title>Monti in Finniam venit</title>
    <content> </content>
  </news>
  <news>
    <title>De incendiis silvestribus</title>
    <content> </content>
  </news>
  <news>
    <title>Aestas Finniae pluviosa</title>
    <content> </content>
  </news>
</broadcast>
