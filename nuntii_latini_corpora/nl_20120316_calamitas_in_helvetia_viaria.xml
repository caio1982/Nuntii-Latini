<broadcast><title>Calamitas in Helvetia viaria</title><meta name="author" value="Reijo Pitkranta" /><meta name="published" value="20120316 14:20:00" /><meta name="corpus" value="nl_20120316_calamitas_in_helvetia_viaria.xml" /><meta name="source" value="http://yle.fi/radio1/tiede/nuntii_latini/calamitas_in_helvetia_viaria_34844.html" /><meta name="generator" value="https://github.com/caio1982/Nuntii-Latini" /><headline><title>Calamitas in Helvetia viaria</title><content>Animi Belgarum et omnium Europaeorum concussi sunt gravissima calamitate viaria, quae in pago Helvetiae nomine Valais die Martis vesperi accidit. Viginti duo scholares Belgae ferias hiemales agentes et sex homines adulti mortui sunt, cum autoraeda longa, qua invehebantur, parieti cuniculi impacta est. Quae fuerit causa illius mali, adhuc incertum est. Constat tamen legem de maxima velocitate perlatam ab auriga observatam esse. </content></headline><news><title>Strages civium in Afganistania </title><content>Moderatores Americani negaverunt disciplinam suam in Afganistania militarem mutatum iri propter stragem ibidem nuper factam. Die enim Dominico (11.3.) accidit, ut miles quidam Americanus in Afganistania meridiana sedecim cives ex improviso occideret. Talibani de tot caedibus ira incensi  se Americanos pro illis homicidiis ulturos esse minitati sunt.</content></news><news><title>De iuribus in Sinis humanis</title><content>Memoria cladium Iaponicarum </content></news><news><title>Futura fluminis Danuvii incerta</title><content>Die Dominico (11.3.) memoria anniversaria tsunami in Iaponia facti et calamitatis nuclearis in Fukushima ortae recolebatur. Illae clades inter se coniunctae tantae erant, ut sedecim fere milia hominum vitam amitterent et centum milia domo privarentur. Neque iis, qui patrium solum relinquere coacti sunt, ulla iam spes esse videtur ad penates redeundi. Tota enim regio propter radiationem nuclearem pessimae condicionis est.</content></news><news><title>Fructus citrei salubres inventi</title><content>Status iurum humanorum in Sinis anno proxime praeterito in peius mutatus  est, ut censet ordo Honcongensis nomine ‘Chinese Human Rights Defenders’. Motibus enim popularibus in terris Arabicis ortis effectum esse, ut magistratus Sinenses extimescerent et ob eam rem cives suos ad libertatem aspirantes disciplina severiore regere inciperent.  Magnum numerum activistarum  aut cruciatibus affectum esse aut omnino evanuisse. </content></news></broadcast>