<?xml version="1.0"?>
<broadcast>
  <title>Islamismum radicalem maximum periculum</title>
  <meta name="author" value="Tuomo Pekkanen"/>
  <meta name="published" value="20100910 09:23:00"/>
  <meta name="corpus" value="nl_20100910_islamismum_radicalem_maximum_periculum.xml"/>
  <meta name="source" value="http://yle.fi/radio1/tiede/nuntii_latini/islamismum_radicalem_maximum_periculum_25286.html"/>
  <meta name="generator" value="https://github.com/caio1982/Nuntii-Latini"/>
  <headline>
    <title>Islamismum radicalem maximum periculum</title>
    <content>Tony Blair, pristinus primus minister Britanniae, dicit islamismum radicalem maximum huius temporis periculum esse. In colloquio percontativo societatis radiophonicae BBC monuit terroristis omnia facinora nomine islamismi licita esse, in his usum armorum chemicorum, biologicorum nucleariumque, quae adhibere non dubitarent.</content>
  </headline>
  <news>
    <title>Feminae innuptae, hereditas bellorum Iraquicorum</title>
    <content>In Iraquia iuvenes feminae magnas difficultates maritum inveniendi habent, nam his tribus decenniis tria bella in Iraquia gesta sunt, in quibus complura centena milia virorum ceciderunt. Itemque complura centena milia iuvenum, ut militiam et violentiam evitarent, peregre effugerunt. </content>
  </news>
  <news>
    <title>Universum sine Deo ortum</title>
    <content>Ita numerus feminarum innuptarum in relatione ad virorum numerum&#xA0; crevit. In Iraquia feminae adulescentes aut serissime viginti annos natae nubere solent. Triginta annos natae iam condiciones habent difficiles, cum domi vel apud familiares habitare et sine mercede laborare cogantur. </content>
  </news>
  <news>
    <title>Aves in meridiem emigrant</title>
    <content>Rebus sic stantibus ordines feminarum rationes excogitant, quibus sors feminarum levetur. Sunt, quae velint, ut viris ad alteram uxorem aut feminam plus triginta annorum ducendam subsidium statale solvatur. Omnes autem has rationes non accipiunt, nam censent subsidio statali feminas in merces redactum iri. Optima ad feminas adiuvandas auxilia fore securitatem meliorem, augmentum oeconomiae, numerum opere destitutorum deminutum.</content>
  </news>
</broadcast>
