<broadcast><title>Fossores Chilienses servati</title><meta name="author" value="N/A" /><meta name="published" value="20101018 09:52:00" /><meta name="corpus" value="nl_20101018_fossores_chilienses_servati.xml" /><meta name="source" value="http://yle.fi/radio1/tiede/nuntii_latini/fossores_chilienses_servati_26265.html" /><meta name="generator" value="https://github.com/caio1982/Nuntii-Latini" /><headline><title>Fossores Chilienses servati</title><content>Die Mercurii (13.10.) mane triginta tres fossores Chilienses, qui per duodeseptuaginta dies in caverna subterranea inclusi fuerant, in sublime extolli coepti sunt. In profunditatem septingentorum fere metrorum, ubi illi versabantur, capsula auxiliaria nomine Phoenix demissa est, in cuius caveam angustissimam impositi singuli viri alternis vicibus velut ab inferis ad vivos extrahebantur. Omnium primus servatus est Florencio Avalos, suppraefectus opificum unum et triginta annos natus. Luis Urzua autem, vir quinquaginta quattuor annorum, qui gregi fossorum praeerat, ultimus ex tenebris in lucem venit.  (Reijo Pitkäranta)</content></headline><news><title>Quo modo illi recepti sint</title><content>Ad metallifodinam San José, ubi calamitas acciderat, non solum propinqui fossorum, sed etiam alii homines ex omnibus orbis terrarum partibus magna multitudine congregati erant animis suspensis spectaturi, quo modo opus servandi succederet. Praeter praesidentem Chiliae illuc venerat princeps civitatis Boliviae, cum unus ex operariis concivis eius esset. Viri e capsula egressi in complexu suorum haerentes cum magno applausu et lacrimis in genas manantibus excepti sunt. Qui e periculo mortis servati erant, et Deo et patriae suae pro salute sibi reddita gratias agebant.</content></news><news><title>Clades oecologica Hungariae</title><content>(Reijo Pitkäranta)</content></news><news><title>Liu novus Nobelista pacis</title><content>In Hungaria magna clades oecologica facta est, cum e fabrica aluminii eiectamenta venenosa in vicum proxime situm nomine Kolontar effluxit. Saltem novem homines ea calamitate vitam amiserunt, et totus pagus Kolontar limo alcalico obrutus est. Diluvium purgamentorum effecit, ut illa communitas ab incolis vacuefacienda esset. </content></news><news><title>Quid in Corea acciderit</title><content>(Reijo Pitkäranta)</content></news><news><title>De operibus Sacelli Xystini </title><content>Praemium Nobelianum pacis accipit hoc anno Liu Xiaobo, dissidens Sinensis quinquaginta quattuor annos natus. Anno proximo ille vir, postquam a moderatoribus Sinarum diu postulavit, ut civibus patriae suae maior libertas concederetur, rerum novarum accusatus vinculis undecim annorum damnatus est. </content></news></broadcast>