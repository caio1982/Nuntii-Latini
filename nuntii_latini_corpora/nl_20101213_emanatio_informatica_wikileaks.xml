<broadcast><title>Emanatio informatica Wikileaks</title><meta name="author" value="N/A" /><meta name="published" value="20101213 10:14:00" /><meta name="corpus" value="nl_20101213_emanatio_informatica_wikileaks.xml" /><meta name="source" value="http://yle.fi/radio1/tiede/nuntii_latini/emanatio_informatica_wikileaks_27325.html" /><meta name="generator" value="https://github.com/caio1982/Nuntii-Latini" /><headline><title>Emanatio informatica Wikileaks</title><content>His septimanis animi politicorum toto orbe terrarum commoti sunt paginis interretialibus vulgo Wikileaks appellatis. Agitur de divulgatione epistularum clandestinarum, quibus legati Americani sine ullis ambagibus suis superioribus narraverunt, quid de ducibus civitatum cogitarent. Illa emanatione informatica omnium temporum gravissima factum est, ut ducenta quinquaginta milia nuntiorum secretorum propalam fierent. (Reijo Pitk채ranta)</content></headline><news><title>Hispania multos aeriportus vendit</title><content>Regimen Hispaniae varias rationes parcendi approbavit, quae oeconomiae nationis resarciendae inservirent et quibus Unioni Europaeae ostenderetur, quam serii Hispani in aere alieno suo curando essent. Ministris placuit dimidiam partem aeriportuum et tertiam partem aleae publicae possessoribus  privatis vendere. Sperant fore, ut civitas isoanica Hispex his negotiis quattuordecim miliarda euronum accipiat.  </content></news><news><title>Novum microbium nuper inventum</title><content>(Reijo Pitk채ranta)</content></news><news><title>Thermae Romanae repertae </title><content>Investigatores Americani in quodam lacu venenoso Californiano microbium novi generis invenerunt. Maxime id in eo mirantur, quod sine phosphoro vivere et crescere valet ad cellulas suas nutriendas nonnisi arseno utendo. Biochemista Felisa Wolfe Simon ait hunc organismum utilissimum esse ad indolem vitae melius intellegendam.   </content></news><news><title>Regula Sancti Benedicti Finnice</title><content>(Reijo Pitk채ranta)</content></news><news><title>Lahti, urbs praesaepiorum</title><content>In vico Hierosolymorum vetere ruinae thermarum Romanarum in lucem venerunt. Existimatur haec area partem Aeliae Capitolinae constituisse, quae erat colonia Romana anno centesimo tricesimo ab imperatore Hadriano condita. Creditur balneas nuper repertas in usu legionis decimae fuisse, nam constat castra eius in hac regione iacuisse.</content></news><news><title>Helsinkium nivibus completum</title><content>(Reijo Pitk채ranta)</content></news></broadcast>