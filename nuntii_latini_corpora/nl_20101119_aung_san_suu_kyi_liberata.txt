TITLE: Aung San Suu Kyi liberata
PUBLISHED: JULKAISTU 19.11.2010 KLO 11.11
PARAGRAPH: Custodia libera, qua Aung San Suu Kyi, dux oppositionis Burmanae, post annum millesimum nongentesimum nonagesimum AUTHOR: 1990) omnino quindecim annos habita erat, die Sabbati (13.11. ad finem venit. Postridie eius diei Suu Kyi multis milibus fautorum suorum orationem pro democratia et libertate loquendi et scribendi habuit. Monuit se velle omnibus viribus democraticis cooperari et petivit, ut homines, quid vellent, sibi dicerent. Addidit in consilium militare, quod se libertate privavisset, se odium non habere.
PARAGRAPH: Apud nationes occidentales nuntius de liberatione dominae Suu Kyi cum gaudio receptus est. Praesidens Barack Obama illam heroidem suam appellavit et flagitavit, ut consilium Burmae militare omnes captivos politicos liberaret.
PARAGRAPH: Praesidens Nicolas Sarkozy consilium militare praemonuit, ne commeatum dominae Suu Kyi ullo modo circumscriberet. Suu Kyi, sexaginta quinque annos nata, anno millesimo nongentesimo nonagesimo primo AUTHOR: 1991 praemium pacis Nobelianum cepit.
HEADER: Haitiani contra Nationes Unitas reclamitant
PARAGRAPH: 
In multis urbibus Haitianis incolae contra Nationes Unitas reclamitaverunt. Causa est, quod Haitiani credunt milites Nepalianos Nationum Unitarum choleram in patriam suam attulisse. Duo homines mortui sunt, cum milites tumultuantes, qui lapides iaciebant et autoraedas concremabant, sclopetando pacare conarentur.
PARAGRAPH: Cholera in Haitia celeriter vagatur et iam plus mille homines illo morbo perierunt et praeterea multa milia incolarum contagione affecti sunt. Propter motum terrae mense Ianuario factum milio fere Haitiani domibus amissis adhuc in condicionibus miserrimis apud Portum Principis AUTHOR: Port-au-Prince sub tentoriis vivunt.
HEADER: Incendium multizonii calamitosum
PARAGRAPH: 
In multizonio urbis Shanghai, duodequadraginta metra alto, die Lunae AUTHOR: 15.11. incendium ortum est, quo saltem quinquaginta tres homines perierunt. Ignis initium habuit ex sustentaculis ligneis, quae contra parietes aedificii externos posita erant. Suspicio est ferruminatores, qui in illis sustentaculis operabantur, praecepta securitatis neglexisse.
HEADER: Princeps William amicam Kate sibi despondit
PARAGRAPH: 
William, princeps Britanniae, amicam Kate AUTHOR: Catherine Elisabeth) Middleton sibi despondit. Sponsalia iam mense Octobri in Kenia facta sunt. Domus regia Britannorum nuntiavit nuptias anno proximo, vere aut aestate, Londinii celebratum iri. William, filius maior principis Caroli (Charles et principissae Dianae, est alter a patre heres regni Britannici. Kate Middleton oriunda est ab oppidulo Bucklebury in Berkshire, ubi parentes eius sunt mercatores.
PARAGRAPH: William et Kate in Universitate Sancti Andreae AUTHOR: St AndrewÂ´s) in Scotia inter se convenerunt, cum ibi anno bis millesimo primo (2001 studia historiae artis suscepissent. Anulus sponsalis, quem Kate accepit, idem est, quo princeps Carolus principissam Dianam sibi desponderat.
AUTHOR: Tuomo Pekkanen
